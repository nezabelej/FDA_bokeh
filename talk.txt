Bokeh je knjižnica programskega jezika Python, ki nam omogoča interaktivno vizualizacijo nad veliko množico podatkov.
Arhitektura Bokeha sestoji iz dveh delov: izdelava grafov z programskem jeziku Python in pa izris v brskalniku s knjižnico BokehJS. 
Če želimo sinhronizacijo Bokeh grafov in interaktivne vizualizacije v brskalniku, moramo uporabiti tudi strežnik Bokeh. Tako imamo omogočeno avtomatično posodabljanje uporabniškega vmesnika v brskalniku glede na naše klike in vnose.

OpenFDA (Food and Drug Administration) nam na svojih straneh omogoča dostop do 100 GB velike množice podatkov, kjer lahko poizvedujemo o medicinskih poročilih o zdravilih in hrani; na primer stranski učinki zdravil ali odpoklic prehrambenih produktov. OpenFDA je namenjena predvsem za poizvedbe preko njihovega zmogljivega API-ja, ki ima v ozadju implementiran učinkovit Elastic Search. Ta nam omogoča hitro in preprosto poizvedovanje po podatkih. 
Podatki, namenjeni prenosu, so razbiti na veliko število datotek v JSON formatu, kar pomeni dokumentno in nenormalizirano obliko, ki omogoča hitro iskanje. Če želimo prenesti podatke, moramo paziti, da ob vsaki posodobitvi podatkov znova prenesemo celotno zbirko podatkov.

---
Podatki so v dokumentni, nenormalizirani obliki, kar omogoča hitro iskanje.
Normalizacija in vpeljava MySql bi bila nesmiselna, saj je iskanje z relacijsko bazo počasnejše.
Edino smiselno bi bilo uporabiti MongoDB in samostojna implementacija Elastic Search-a, vendar zagotovo ne bi bil tako dober kot njihov.
